---
path: '/onve'
title: 'Mi az Online Vendégkönyv (OnVe)?'
---

## Mi az az Online Vendégkönyv (OnVe)?

Az OnVe egy szálláshelykezelő szoftver, melynek segítségével (több más funkció mellett) egyszerűen teljesíthető a kötelező napi adatszolgáltatás az NTAK felé. A fő célcsoport az “egyszeri” airbnb/booking/szallas.hu házigazda, aki szeretne minél több feladatot automatizálni a szálláshely kiadással kapcsolatban.

## Mit fog tudni az OnVe?

- NTAK adatszolgáltatás
- automatikus online számlázás
- online vendégkönyv vezetése (önkormányzati nyilvántartási kötelezettség ezzel teljesíthető)
- Minden apartmanhoz létrehozhatók "Útikalauz kártyák". Ezeket a vendégek tudják majd elolvasni, ha megadták a rendszerben az adataikat (azaz "bejelentkeztek"). Mi ilyen kártyákat a saját rendszerünkben már régóta használunk, és a következő témákat szedtük össze: How to get there (fotós kalauz), Apartman guide (hogyan indítsd be a mosógépet, hol a távirányító, stb.), Essentials (közeli patikák/boltok/stb.), Things to do (ajánlott programok, túrák), Gastronomy (ajánlott éttermek).
- Jogászok által írt GDPR tájékoztató, ami a vendégeket "nyugtatja meg", hogy miért van szükséged az adataira.

## Miért lesz kényelmesebb az OnVe?

- Az OnVe a napi zárásokat automatikusan megteszi helyetted. Napi pár kattintás nem tűnik soknak, de könnyen nyűggé válik, ha az év mind a 365 napján be kell jelentkezned hozzá a rendszerbe függetlenül attól, hogy éppen hol vagy, mit csinálsz. Az online vendégkönyvvel erre nincs szükség, a napi zárást a rendszer automatikusan elvégzi helyetted és továbbítja is az NTAK felé.
- A vendégeknek elküldhetsz egy online formot, ahol maguk tudják megadni az adataikat.
- A vendégtől bekért adatokat a rendszer automatikusan betölti, és nem neked kell bepötyögnöd.
- Amennyiben nem találkozol a vendéggel érkezéskor/távozáskor, előre megadhatod az érkezési/távozási időpontot. Ekkor az OnVe automatikusan érkezteti/távoztatja a vendégeket az NTAK rendszerében akkor is, ha te nyaralsz vagy dolgozol.
- Mivel a foglalás és a vendégek minden adata ismert, a számlákat automatikusan elkészítjük - akár egy ingyenes szamlazz.hu fiókkal is, nem szükséges “profi”, fizetős felhasználónak lenned.
- _hamarosan_: Hó végén automatikusan elkészül az IFA és ÁFA bevallásod.

## Hogy néz ki az OnVe a gyakorlatban?

A foglalást követően a vendégnek egy online regisztrációs formot kell kitöltenie, amelyet egy linken tud elérni. Ezután te hozzáférsz a szükséges adatokhoz, a vendégnek pedig elérhetővé válik egy útikalauz, egyfajta online lakáskatalógus. Ebben ún. útikalauz kártyák vannak, amiket Te szerkeszthetsz, így megoszthatsz rajtuk bármilyen információt, amelyet a szállással/környékkel kapcsolatban fontosnak tartasz kiemelni (check-in/check-out info, látnivalók, éttermek, pubok, közlekedés stb.).

## Hova kell regisztrálnod, mik a lépések?

A https://app.vendegkonyv.online/ felületen történő regisztrációt követően rögzítened kell a szálláshelyed adatait, majd az Airbnb rendszerével összekötve szinkronizálni a foglalási adatokat (ez két link beillesztésével megtörténik). A megfelelő adatimport után már csak az NTAK engedélyeztetés van hátra, ami szintén egy gombnyomással elvégezhető.

## Mennyibe fog mindez kerülni?

Az első 100 előfizetőnek, aki regisztrál és elvégzi az NTAK összekötést, 3 hónap díjmentességet biztosítunk. A második 100 előfizető 2 hónap, míg mindenki más 1 hónap díjmentességet kap.

Mivel mindenkinek jár legalább 1 hónap ingyenes használat, ezért kockázatmentesen kipróbálhatod az alkalmazást - ha nem tetszik, csak töröld a regisztrációt és nem kell fizetned semmit.

Az ingyenes időszak letelte után a havi előfizetési díj 2500 Ft + ÁFA.

## Hol tudok regisztrálni?

https://app.vendegkonyv.online/
