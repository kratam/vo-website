---
path: '/about'
title: 'Rólunk'
---

## Kik vagyunk, mi ez és miért csináljuk?

Mi vagyunk a [GuestGuru](https://guest.guru/) és rövidtávú lakásüzemeltetéssel foglalkozunk.

Munkánk során rengeteg kérdéssel és problémával szembesültünk, mivel az “airbnb-zéssel” kapcsolatos információk sehol nincsenek még rendszerezetten összegyűjtve, illetve sok kérdésben megoszlanak a vélemények. Most egy side-projektként létrehoztunk egy olyan tudásbázist, ahol ezekre a kérdésekre próbálunk minél jobb válaszokat adni.

A **projektet közösségi projektnek szánjuk**, biztos hogy mi sem tudjuk mindenre a választ. Ezért várjuk olyan lelkes emberek jelentkezését, akik szívesen kifejtenének újabb témákat, vagy a meglévőkhöz írnának még. Természetesen mindent névvel együtt adunk közre, szóval a te nevedhez kötődik majd a cikk. Ez esetben írj nekünk a hello@vendegkonyv.online címre.

A tudásbázishoz kapcsolódik egy fórum is, ahol különböző témakörökben cseveghettek, és tagelhetitek a megszólalást, hogy jobban kereshető legyen az utókor számára. Szintén itt van lehetőség a tudásbázis vitatottabb témáinak megbeszélésére. https://forum.vendegkonyv.online/

## Általánosítások

Az “airbnb-zés” alatt mindenhol a rövid távú szálláshely kiadást értjük, amely természetesen nem csak az Airbnb-n keresztül valósulhat meg, hanem bármely más online platformon keresztül is (Booking, Szállás.hu, stb.), illetve akár offline is lehet. A fogalmat az elterjedtsége és így a könnyebb érthetősége miatt használjuk így.
Az általános megállapítások országos szinten igazak, de a helyi körülményekből csak a budapesti viszonyokat ismerjük behatóan, így ezekre értendőek. A Budapest és azon belül is belváros centrikusság azért is alakult, mivel jelenleg itt a legelterjedtebb az “airbnb” és leglukratívabb a piac Magyarországon.

## Jogi kizárás

Az oldalon közölt információk a mi sokéves tapasztalatunkból erednek. Igyekeztünk mindennek a legalaposabban utánamenni, de természetesen a változásokat és módosításokat nem tudjuk mindig azonnal frissíteni. Ha ilyenről van tudomásod, szólj nekünk!
Téves vagy hiányos információkért való közvetlen vagy közvetett károkért felelősséget nem vállalunk, adott szakterületi kérdésben kérd ki profi véleményét!
